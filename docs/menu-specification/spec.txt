Menu konfiguracyjne karty Decelerator 4030

Główny ekran:
Na górze logo Decelerator 4030, poniżej na środku wylistowane opcje do wyboru, lub nazwy podmenu w które można wejść. Po menu można poruszać się klawiaturą, strzałkami. Enter albo spacja przechodzi do kolejnego podmenu, lub pozwala na zmianę danej opcji. Najechanie na daną opcje powoduje jej podświetlenie.

Na dole głównego ekranu informacja o zainstalowanym procesorze, oraz ilości Fast RAM na karcie. W linii poniżej informacja o wersji boot ROMu oraz wersji firmware w CPLD.

Podmenu mogą być prostsze, w sensie braku logo na górze oraz stopki z informacją o procesorze, pamięci i wersji. 

W założeniu, pewne ustawienia będą przechowywane we flashu (poświęcimy na to jeden sektor). Więc program podczas startu będzie musiał odczytać te ustawienia (i wyświetlić je w menu), a gdy użytkownik wybierze opcje save, będzie musiał je zapisać. Jak to zaimplementować dokładnie to sprawa na później.

Jednym z takich ustawień z pewnością będzie wybór rozdzielczości dla menu. Sporo osób ma monitory VGA, więc trzeba będzie dać opcję wyświetlania menu w rozdziałce kompatybilnej z tymi monitorami. Proponuję, aby standardową rozdzielczością był PAL Hi-Res Laced (640x512), z możliwością zmiany do Euro72 (640x400). Wtedy możemy przyjąć, że menu ma zawsze rozmiar 640x400, tylko w przypdaku PALu jest wyświetlane na ekranie o rozmiarze 640x512. Być może wejście do menu w trybie Euro72 powinno być też możliwe pod osobnym klawiszem. Np. normalnie do menu wchodzi ESC, ale przytrzymanie F1 wchodzi w trybie Euro72 niezależnie od zapisanych ustawień. Byłoby to przydatne dla użytkowników, którzy mają różne monitory, bądź często przełączają Amigę.

Pod menu może wyświetlać się jakaś prosta animacja (generowana proceduralnie). 

Kod startowy powinien też udostępniać opcję debugowania przez port szeregowy (co może się przydać choćby podczas developowania samego menu na prawdziwej Amidze). 

Wydaje mi się, że wszystko oprócz krytycznego kodu startowego (który musi być w asmie), mogłoby zostać tak na prawdę napisane w C.
